---
layout: page
title: O mně
permalink: /omne
order: 2
---

Jdu v životě především do šířky. Často střídám koníčky a sny, množina mých zájmů každý den exponenciálně roste. Ráda zkouším nové věci a nenechám si ujít žádnou zajímavou příležitost. Někdo by to označil slovem nestálá, já hrdě nosím nálepku multipotenciálka.

Tento lifestyle ze mě utvořil směs spisovatelky, informatičky, organizátorky, dobrovolnice, copywriterky, vývojářky a knižní blogerky, která se zajímá o lingvistiku, online marketing a ve volných chvílích háčkuje, učí se jazyky a tančí balet. A samozřejmě miluje tučňáky. Od všeho trochu a nic úplně naplno, ale dneska už vím, že to nemusí být vždy nevýhoda.

Co mi ale zůstalo odmalička až doteď, je láska ke knihám. Někdy je silnější, někdy na pozadí, ale nikdy mě neopustila. Víc než všechno zmíněné jsem knihomolka jak Brno.

A pak tu jsou samozřejmě ti tučňáci.
